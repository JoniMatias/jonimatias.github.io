# Yleisimmät peruskomennot

Komentorivi voi aluksi tuntua pelottavalta ja vaikealta lähestyä, onhan siinä satoja erilaisia komentoja, jotka pitää osata kirjoittaa. Lopulta komentorivi ei kuitenkaan eroa merkittävästi tavallisesta ikkunapohjaisesta käyttöliittymästä. Hiirellä naputtelun sijasta asiat vain annetaan tekstimuotoisina komentoina, ja noin kymmenellä peruskomennolla pääsee pitkälle.

Kaikki näiden peruskomentojen jälkeen tarvittavat komennot ovat lähinnä komentorivillä suoritettavia ohjelmia tai käyttäjän itse tekemiä [komentosarjoja](../../01.2-komentorivin-jatkoa/02-komentosarjat/index.md#komentosarjat). Komentorivillä näiden komentojen, ohjelmien ja komentosarjojen erottaminen toisistaan voi olla kuitenkin aloittelijalle vaikeaa, sillä niitä kaikkia voidaan kutsua samoilla tavoilla. Onneksi näiden erottamisella ei ole suurta merkitystä, sillä kaikkien komentojen ja ohjelmien tavoite on sama: saada tietokone tekemään jotain.

Iso osa netistä löytyvästä komentorivikomennoista voi näyttää esoteerisia salatieteitä vaativilta loitsuilta. Se usein johtunee vain siitä, että netistä löytyvät komennot tekevät jotain eriskummallista käyttäen jotain monimutkaista ohjelmaa. Peruskäytössä komentorivi on suhteellisen helppo.

Eri käyttöjärjestelmillä on eri [komentotulkit](./01-bash-alkeet.md#komentorivin-osat), joten niissä on myös erilaiset komennot. Tällä sivulla käydään kahden yleisimmän tulkin peruskomennot läpi: Windowsin *cmd.exe*n ja Unix-käyttöjärjestelmien *bash*in.

[:os-win: Windowsin peruskomennot](./windows-peruskomennot.md){ .md-button .md-button--primary }
[:os-mac::os-linux: Unixin peruskomennot](./bash-peruskomennot.md){ .md-button .md-button--primary }