# Yleisimmät peruskomennot

Komentorivi tukee satoja erilaisia komentoja. Tavallisten komentojen lisäksi komentorivillä voi kutsua [komentosarjoja](../01.2-komentorivin-jatkoa/02-komentosarjat.md) ja muita ohjelmia. Tämän vuoksi komentorivillä on usein vaikea erottaa, minkälaista toimintoa onkaan kutsumassa. Onneksi sillä ei ole suurta merkitystä, sillä kaikilla näillä on sama tarkoitus: saada tietokone tekemään jotain.

Komentorivi voi kuitenkin tuntua aluksi pelottavalta ja vaikealta lähestyä, vaikka se ei lopulta eroa tavallisesta ikkunapohjaisesta käyttöliittymästä merkittävästi. Hiirellä naputtelun sijasta asiat vain annetaan tekstimuotoisina komentoina. 

Iso osa netistä löytyvästä komentorivikomennoista voi näyttää pelottavilta ja vaikeilta salatieteitä vaativilta loitsuilta. Se johtuu kuitenkin vain siitä, että ne komennot tekevät jotain eriskummallista ja monimutkaista. Peruskäytössä komentorivi on suhteellisen helppo.

Eri käyttöjärjestelmillä on eri [komentotulkit](./01-bash-alkeet.md#komentorivin-osat), joten niissä on myös erilaiset komennot. Tällä sivulla käydään kahden yleisimmän tulkin peruskomennot läpi: Windowsin *cmd.exe*n ja Unix-käyttöjärjestelmien *bash*in.

[Windowsin *cmd.exe*-peruskomennot](./windows-peruskomennot.md){ .md-button .md-button--primary }
[Unixin *bash*-peruskomennot](./bash-peruskomennot.md){ .md-button .md-button--primary }